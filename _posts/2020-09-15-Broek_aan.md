---
layout: post
title: Dak Werkzaamheden
date: 2020-09-15 09:30:00 +0100
categories: Huis
---

### Moet je morgen een broek aan ?
![dakwerk](https://prisse.net/dakwerk.jpg)  

Toen ik vroeger op een doordeweekse avond in [Café de Buurvrouw](http://www.nes-amsterdam.nl/portfolio/cafe-de-buurvrouw/) zei dat ik mijn laatste wel gehad had (met het excuus dat ik de volgende dag werken moest) Vroeg joris (barman) mij altijd: "Moet je een broek aan?". Joris wist namelijk dat ik, bij vroege calls met India, soms alleen een gestreken overhemd aantrok en voor de camera ging zitten om daarna uitgebreid te gaan douchen en ontbijten. Als het antwoord "Nee" was, dan was het de bedoeling dat ik nog even bleef.  

In mijn hedendaags alcohol-arm intermezzo ontwijk ik het Café en ook heeft Joris een andere baan. Wel hoefde ik vanmorgen geen broek aan en kon heerlijk de gesprekken met de [melkboeren](https://www.frieslandcampina.com/our-farmers/from-grass-to-glass/) in de ochtendzon doen.
